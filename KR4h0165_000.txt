# -*- mode: mandoku-view; -*-
#+TITLE: 鄱陽五家集
#+DATE: 2015-08-25 00:43:54.453452
#+PROPERTY: ID KR4h0165
#+PROPERTY: BASEEDITION WYG    
#+PROPERTY: JUAN 提要
<pb:KR4h0165_WYG_000-1a>¶
欽定四庫全書　　　　　集部八¶
　鄱陽五家集　　　　　　總集類¶
　　提要¶
　　　　(臣/)等謹案鄱陽五家集十五巻¶
　　　國朝史簡編簡字文令鄱陽人是編輯其鄉人¶
　　　　之詩自宋末至明初凡五家一曰芳洲集三¶
　　　　巻黎廷瑞撰廷瑞字祥仲宋咸淳辛未進士¶
　　　　授廸功郎肇慶府司法㕘軍二曰樂庵遺稿¶
<pb:KR4h0165_WYG_000-1b>¶
　　　　二巻吳存撰存字仲退延祐元年舉於鄉官¶
　　　　至饒州路鄱陽縣主簿三曰松巢漫稿三巻¶
　　　　徐瑞撰瑞字山玉號松巢宋末入元初人嘗¶
　　　　為鄱邑書院山長集末附其從子孜詩三十¶
　　　　六首曰仰山集四曰寓菴詩集二巻葉蘭撰¶
　　　　蘭字楚庭號醉漁元太常禮儀院奉禮郎明¶
　　　　太祖召之投水卒末附葉徳新僅存詩一巻¶
　　　　徳新名懋蘭之父也元時官嘉興路總管五¶
<pb:KR4h0165_WYG_000-2a>¶
　　　　曰春雨軒集四巻劉炳撰炳字彦昺明初任¶
　　　　中書典籖出為大都督府掌記所録以詩為¶
　　　　主間亦載詩餘及雜賦考五家之中惟彦昺¶
　　　　全集有傳本已著於録其餘四家及所附録¶
　　　　則刋本殊稀頗賴此刻以存其詩大都諧雅¶
　　　　可誦非誇飾風土濫盈巻帙者比也葉懋為¶
　　　　葉蘭之父而其詩附刻蘭詩後葢用黄庭堅¶
　　　　集附刻伐檀集之例今亦姑存之焉乾隆四¶
<pb:KR4h0165_WYG_000-2b>¶
　　　　十五年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
