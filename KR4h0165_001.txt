# -*- mode: mandoku-view; -*-
#+TITLE: 鄱陽五家集
#+DATE: 2015-08-25 00:43:54.471835
#+PROPERTY: ID KR4h0165
#+PROPERTY: BASEEDITION WYG    
#+PROPERTY: JUAN 卷一
<pb:KR4h0165_WYG_001-1a>¶
欽定四庫全書¶
　鄱陽五家集巻一¶
　　　　　　　　　　　　　　鄱陽史簡編¶
　宋黎廷瑞芳洲集一¶
　　公諱廷瑞字祥仲生而頴㧞日誦數千言即了大¶
　　義少長聞樂平謹齋呉公中守凖軒呉公中行以¶
　　雙峯饒子之學講道於龍湖公躡屩從之深契㫖¶
　　要由是為文一宿於理咸淳庚午與計偕辛未奏¶
<pb:KR4h0165_WYG_001-1b>¶
　　名禮闈知舉刑部侍郎方公逢辰殿中侍御史曽¶
　　公淵子見公所為文貫穿出入沈鬰典據意必老¶
　　於塲屋者及謁謝使之年曰某甲生二十又二年¶
　　矣皆嘆息乆之紹陵親䇿賜同進士出身授廸功¶
　　郎肇慶府司法參軍需次未上癸酉丁外艱家貧¶
　　資束脯以給葬服平將調玉改鼎移幽居十稔以¶
　　文墨自娯種梅藝菊雅意丘壑而北方士大夫之¶
　　來南者聞公名莫不願見既見歡如平生竹庵奥¶
<pb:KR4h0165_WYG_001-2a>¶
　　屯公希魯疎齋盧公摯竹居姚公燉亷問之日以¶
　　歌詩樂府相唱答竹庵廵行郡屬必與公同行所¶
　　至擊強鋤奸如雷霆風雨咸謂神明公葢有力焉¶
　　至元丙戍按察副使五善王公懋至番㑹郡博士¶
　　乆疾不任職諸生以請王公檄公攝教事公始出¶
　　受事賓禮耆英激揚後進佩衿爼豆彬彬有承平¶
　　風時有以學校羡利言於朝者上命有司程出内¶
　　吏率刻急析及秋毫列郡文學至破産以償不給¶
<pb:KR4h0165_WYG_001-2b>¶
　　公獨從容酬應不辱色辭多士困於役公每至公¶
　　府力争之不申其説不止自丙戌至庚寅凡五載¶
　　改創采芹宫愛蓮亭葺尊經閣不一事嘗種竹閣¶
　　下紀之以詩比代去緑色猗猗光照几席公於是¶
　　有遺愛矣異時右轄五峯燕公公楠知公最深以¶
　　公姓名剡上公語其人曰阿婆老矣吾菽水温清¶
　　惟日不足而暇從人間事乎卒不報始治第於先¶
　　廬之南虛中堂以奉春暉晚取居易俟命之義更¶
<pb:KR4h0165_WYG_001-3a>¶
　　號俟庵彈琴著書髙歌永嘯洞視今古意氣浩然¶
　　自賦閒居三樂曰讀書曰㑹友曰㳺山其言淡而¶
　　不厭净而不汚趣尚逺矣太夫人終公哀瘠殊甚¶
　　饘粥未食焦勞旦暮逮葬鬚髪頓白公生平倜儻¶
　　豪逸雅慕李太白杜牧之為人所友皆四方名勝¶
　　士居家常致千里外客客至不問家有無必延欵¶
　　彌日談笑竟夕有急赴之必為盡力無徳色或負¶
　　之亦終身不復言為文必黜百家崇孔氏以韓子¶
<pb:KR4h0165_WYG_001-3b>¶
　　為宗尤酷嗜歐陽子不用竒字生語而幽然之光¶
　　蒼然之色絶出筆墨畦徑外詩尤神解自成一家¶
　　馳騁唐宋以還深入陶謝之室氣韻雄渾趣味深¶
　　永葢不獨專美一時矣至大元年戊申夏公卒餘¶
　　干養吾李先生謹思以書語吳仲退曰悲哉辛未¶
　　以後出語天㧞不煩䋲削而自合有如斯人者乎¶
　　胡文友愕有詩曰鄱陽四月十一日優鉢曇花枯¶
　　一株二公之嘆葢皆為斯文嘆也¶
<pb:KR4h0165_WYG_001-4a>¶
　四言體¶
　　送梁必大歸杭省親(楚水送梁子也梁子為楚文/學椽將歸覲親其友念别故)¶
　　(作是詩/以送之)¶
悠悠楚水靄靄呉雲孰作之合胡然而分豈無良朋我¶
獨子忻於穆令德有粲其文¶
吳雲靄靄楚水悠悠眷念庭闈道阻且修為貧而仕匪¶
食孰求曷不偕來以觧爾憂¶
瞻彼日月有望有弦慨彼中年别友實難有芹於池有¶
<pb:KR4h0165_WYG_001-4b>¶
芝於山式遄其歸勿逺其還¶
　五言絶句¶
　　李泌二首(録二首之一/)¶
一副黄臺話離離詠種𤓰都來三十字救得兩官家(肅/宗)¶
(殺建寜王有讒廣平王者李泌舉黄金臺𤓰辭云云今/陛下巳一摘矣慎勿再摘廣平王代宗也德宗欲廢太)¶
(子立舒王李泌再三/舉此以諫順宗獲全)¶
　　食新有感¶
盡道豐年好停飡意惘然離離洛都黍莽莽建州田¶
<pb:KR4h0165_WYG_001-5a>¶
　　題趙氏曉山¶
旦氣烱清明曙色淡空净悠然見青山盡見天地性¶
煙雲亂晝隂雨雹交晚風道人定眼觀祇與清曉同¶
　　張良¶
博浪揮椎處惓惓報國仇如何銷印事獨不為韓謀¶
　七言絶句¶
　　鳯凰臺二首¶
泪落零陽酒一杯赤藤遺墨亦堪哀蒼梧雲去簫聲冷¶
<pb:KR4h0165_WYG_001-5b>¶
莫是當年也誤來¶
三山二水年年在向日浮雲處處多醉拍欄杆呼李白¶
東風吹雨下新河¶
　　半山寺謁謝太傅像¶
狐精解唱桂枝香一曲中洲禾忝黄辨得蒼生謝安石¶
東山絲竹又何妨(馮深居題北山閣云却是後/生王介甫不曽携妓涴東山)¶
　　舟行¶
深深人語轉蒼崖牽路如梯滑似苔睡起擁篷看竒石¶
<pb:KR4h0165_WYG_001-6a>¶
一方新緑入船來¶
　　寄龍山譚使君五首(今録四首/)¶
萬里雲濤海嶠秋倩人扶上黒雲兠一簾新雨西樓晚¶
卧聼烏衣説舊愁¶
流離遷徙古今同澹沲青山徃事空四壁蟲聲秋思苦¶
夢中猶自奏豳風(使君嘗夢與故參政留遠/曽公按樂章曰此豳風也)¶
霧閣雲牕罨畫開半栽松竹半栽梅不須更種桃花樹¶
怕引漁郎入洞來¶
<pb:KR4h0165_WYG_001-6b>¶
題徧寒巖古佛廬唐人詩句晉人書(吾鄉法雲寺/使君多題詩)山靈¶
亦恨無清福消得君侯此卜居(使君始欲/卜居吾鄉)¶
　　夜坐¶
梧桐月轉影翩翩竹屋抄書夜未眠林下不知秋遠近¶
西風一葉墮燈前¶
　　湖上夜坐二首¶
露坐空庭竹四圍夜深更不掩柴扉茫茫雲海月未上¶
蒼耳滿園螢亂飛¶
<pb:KR4h0165_WYG_001-7a>¶
平湖漠漠來孤艇逺樹㝠㝠見一燈翁媪隔籬呼稚子¶
岸頭猶有未收罾¶
　　午坐偶成¶
日髙篁竹門長掩春晚蕪青花亂開寂寞更無人問字¶
一雙蝴蝶雨中來¶
　　揚州遇雪呈祝静得二首¶
玉珮珊珊怯暮寒青霄夜半躡飛鸞真妃似念尋芳晩¶
别剪瓊花與客看¶
<pb:KR4h0165_WYG_001-7b>¶
六合沉冥四壁空夢魂只遶楚雲東明當掛席黄天蕩¶
卧看茫茫桞絮風¶
　　落花¶
紅雪霏霏入燕泥朝來猶是可憐枝春風葵麥𤣥都觀¶
可是劉郎見事遲¶
　　飲百花洲四首¶
北嶺尋花雲繞屐東湖載酒水平船舊㳺零落今餘㡬¶
回首春風十二年¶
<pb:KR4h0165_WYG_001-8a>¶
湖山幾度少年㳺散髪吹簫坐小舟秋髩蒼蒼春樹碧¶
更堪重過百花洲¶
桃花繞屋竹參天曽向湖西住五年回首但餘葵麥在¶
古今何必更桑田¶
歸鴉澹澹夕陽閒窅窕樓臺紫翠間説向城中應不信¶
隔湖最好看芝山¶
　　東湖詩十首(今僅存三首/)¶
㳺絲窈窕織春暉楊桞人家半掩扉一片暖雲篩雨過¶
<pb:KR4h0165_WYG_001-8b>¶
杏花疎處見鶯歸¶
梅徑苔花長菉衣仙翁跨鶴不曽歸五陵年少無聊頼¶
㡬陣風鈴放鴿飛¶
萬頃湖波水渺茫兩堤新緑桞絲長晩來疎雨浮鷗外¶
何處漁郎泛小航¶
　　田家¶
陌上青裙跣送茶籬根白髪卧看家山禽不語簷隂轉¶
一樹輕風落柿花¶
<pb:KR4h0165_WYG_001-9a>¶
　　山行二絶¶
杖藜窅窕更﨑嶇黄葉漫山路欲無小屋低煙長短竹¶
曲塘斜日兩三鳬¶
野老相過一笑迎黄雞白酒愧深情山空日落早歸去¶
昨夜隔籬聞虎聲¶
　　客舍¶
門前蒼耳與人齊屋後青蛙作鬼啼風雨瀟瀟天正黒¶
披衣不寐聼鳴鷄¶
<pb:KR4h0165_WYG_001-9b>¶
　　大雪過花子峯下有懐仲退南翁兼簡志上人¶
詩人得意吐還休長要胸中此境留千載風流今始解¶
剡溪夜半有行舟(仲退嘗有詩云蹇驢昨日雪濛濛破/㡌呼舟古渡風吟得詩成還未吐要)¶
(留此景著胸/中余深愛之)¶
閣下溪流閣上山溪山正好此時看絶憐孤負臨風約¶
輸與山僧獨倚䦨¶
　　九日二首(録其一/)¶
山下驚天動地雷山頭聼得似嬰孩幾回看盡人間世¶
<pb:KR4h0165_WYG_001-10a>¶
只好登髙莫下來¶
　　予舊逰白鹿洞坐看書臺風泉四面松聲萬壑去¶
　　三十年猶在吾耳¶
風泉吹滿看書臺洞口松聲萬壑哀幾度倚䦨聼不足¶
請君琴裏冩歸來¶
　　雨後過東山(二首録一/)¶
羸驂破㡌約輕寒破費春風半日閒一事無成年四十¶
又隨花桞過東山¶
<pb:KR4h0165_WYG_001-10b>¶
　　山行(二首録其一/)¶
籃輿一路野梅風午酒濛濛困未鬆側首松梢聼晴哢¶
數峯殘雪夕陽中¶
　　病目(二首録一/)¶
兩眼誰憐著古今中年贏得淚沾巾冥鴻滅没看天曉¶
搔首熏風對玉琴¶
　　王子猷¶
東晉諸公富貴痴風流千載使人悲子猷欲作袁安卧¶
<pb:KR4h0165_WYG_001-11a>¶
還有閒情適剡溪¶
　　過馬當祈風巳卯¶
獨倚危檣數過鴻家山𣺌渺楚雲東吟情不到滕王閣¶
只乞歸帆一日風¶
　　楚翁别五年丙午四月來山中風雨數日因話舊¶
　　作再賦三絶僕與楚翁至是三聽雨矣不知自此¶
　　又幾聽雨耶¶
舍前舍後竹冥冥山雨瀟瀟徹夜聽還似當年談舊夢¶
<pb:KR4h0165_WYG_001-11b>¶
兩翁相對一燈青¶
五載期君君不來悠悠世路忽相猜從今無事長相見¶
縱使百年能幾回¶
三千年待桃花結五百嵗還銅狄磨我軰相期非旦暮¶
五年離别未為多¶
　　新城宴集夜歸¶
獵獵天風吹酒醒茆茨籬落尚燈明梅花屋背無人見¶
殘角疎鐘雪一城¶
<pb:KR4h0165_WYG_001-12a>¶
　　清溪許希賢自號拙逸為賦四絶¶
結繩巳是散洪濛書契紛紛日更工無極已前誰得似¶
一簾草色自春風¶
𤓰果蛛絲五綵針年年兒女費精神世間巧盡天無巧¶
更要如何巧與人¶
能言鸚鵡鎖金籠夜夜家山桂子風羡殺雙鳩有閒福¶
相呼相喚桞隂中¶
莫笑區區老漢隂桔橰省力却勞心甕頭别有天機在¶
<pb:KR4h0165_WYG_001-12b>¶
春雨半畦新緑深¶
　　次韵張龍使君十絶(今録三首/)¶
泠泠流水山圍洞漠漠桃花春閉門蛇去馬來多少夢¶
桃源還是舊乾坤¶
雨餘秧馬各相先緑滿平疇斷復連喜得人間機事息¶
桔橰閒在槿籬邉¶
塵裏一籠天地窄樓頭萬幅水雲寛何當化作千年鶴¶
却伴遼東管㓜安¶
<pb:KR4h0165_WYG_001-13a>¶
　　端午東湖觀競渡(二首録其一/)¶
記得當年年少時蘭湯浴罷試新衣三三五五垂楊底¶
守定龍舟看不歸¶
　　贈山翁¶
浮雲鬱鬱成蒼狗黄鵠髙高化白鳬惟有大程窺此妙¶
不將筭法問堯夫(杜詩云黄鵠髙於五尺/童化為白鳬似老翁)¶
　五言近體¶
　　丁丑元夕¶
<pb:KR4h0165_WYG_001-13b>¶
嫋嫋條風至悠悠桂影升黄昏村市皷紅日社林燈節¶
序更悲樂乾坤㡬廢興龍城舊㳺處説著淚沾膺¶
　　戊寅人日¶
滿飲東風酒悠悠自醉眠英雄悲徃運兒女樂新年楊¶
桞嬌無頼梅花老更妍半忩晴日晚欹枕聼春鳶¶
　　贈地理方生¶
桑田還變海深谷或為陵物化全難料山經果可慿小¶
溪春緑遶新樹午隂層且了登臨事風煙擁痩藤¶
<pb:KR4h0165_WYG_001-14a>¶
　　入夏¶
入夏纔幾日新晴巳不禁䦨珊花晩景掩映樹初隂西¶
照山河影南風天地心物情殊可笑團扇已駸駸¶
　　聽琴¶
虛籟起還休輕絲斷復抽鬼啼湘竹雨木落洞庭秋因¶
子作浙操令人悲楚囚蒼桐不可呌杳杳暮雲愁¶
　　江行¶
巻縴崖形斷開帆浦意孤長天低去鳥落日蘸平湖渺¶
<pb:KR4h0165_WYG_001-14b>¶
渺千年夢悠悠萬化途倚篷成晤嘆漁唱在菰蒲¶
　　新亭¶
不復新亭泪其如感慨何北風吹草木西照滿山河王¶
謝聞孫少蕭陳短夢多庭芳揺落盡江上有漁歌¶
　　聽琴¶
凄凉烏夜啼怨抑雉朝飛有室寜非願無枝可得依天¶
涯心獨苦嵗晚淚頻揮莫作將歸操風塵乆念歸¶
　　社日飲烏衣園¶
<pb:KR4h0165_WYG_001-15a>¶
夜夜桃花雨年年燕子春同傾社日酒還憶故園人孤¶
塔蒼烟迥空堂翠草新醉歸還自笑吾亦素衣塵¶
　　故宫¶
麥飯苦經營桑田許變更饑鴉啼古井獨鸛下荒城落¶
日關河迥東風草木榮蒼蒼十二檜顔色尚承平¶
　　甲子雨次日清明¶
政須晴甲子早作雨清明萬樹朝烟濕一溪春雨平農¶
謡若果騐嵗事巳堪驚天意非人料西疇且力畊¶
<pb:KR4h0165_WYG_001-15b>¶
　　輓王水監¶
庾嶺梅千樹貪閒不肯看鳬歸玉棺下鶴去碧桃寒(七/月)¶
(七日/亡)海嶽遺文在乾坤短夢殘蓬萊都水監應復署仙¶
官¶
　　聞蛙¶
族處汙池底氣張新雨餘交交還閣閣疾疾更徐徐别¶
製鼓吹曲自吟蝌蚪書道人喧寂等欹枕到華胥¶
　　湖上觀螢¶
<pb:KR4h0165_WYG_001-16a>¶
依依起草際煜煜㸃荷心應是地生火得非天雨金神¶
竒出臭腐光怪發幽隂莫説太陽近明蟾巳不禁¶
　　六月郡庠尊經閣前種竹三得雨書喜示同舍¶
移種來數日三沾沛雨㤙雷公念同族(易震/説卦)龍伯愛諸¶
孫鞭活金髯走梢寒翠鬛翻拂雲吾所望好為䕶霜根¶
　　題李子厚萬梅¶
樹樹都吟徧須還千億身未應分寸地能著許多春丈¶
室來諸佛懸珠内衆真閉門參此妙一笑月㾗新¶
<pb:KR4h0165_WYG_001-16b>¶
　　視穫¶
漠漠稻粱稀紛紛烏雀飛吾田空竭力汝族更求肥舌¶
在談何用躬畊計又非悵然還獨笑落日掩郊扉¶
　　江行阻風¶
逺渉仍多病那堪正藴隆黄沙吹白浪赤日照青楓天¶
地支頥内江山散髪中一凉端足快莫恨打頭風¶
　　送族兄太初再逰廬山¶
家山豈不好更欲訪廬君應意麋鹿友其如鴻雁羣江¶
<pb:KR4h0165_WYG_001-17a>¶
湖秋渺渺道路雨紛紛嵗晩成歸否髙山有白雲(髙山/太初)¶
(所/居)¶
　　雨中旅懐¶
驟雨半日許新泥一尺餘鷓鴣憂我馬杜宇愛吾廬問¶
宿忻逢竹停飱遲買蔬明朝踏歸路晴霽定何如¶
　　過鎮巢¶
過盡黄蕪岸開橋小雨時城居懸似燕山勢縮如龜嵗¶
旱圩田薄天寒土屋宜呼童沽白酒巢口賽新祠¶
<pb:KR4h0165_WYG_001-17b>¶
　　荅客問¶
錫號翛閒客山中管白雲自稱前進士人喚故參軍花¶
影供吟課茶香䇿睡勲客來談外事去去不煩君¶
　　晉元帝廟¶
不知牛繼馬却道馬為龍得士能成帝生兒不亢宗荒¶
祠煙樹晩殘碣雨苔封徃事慿誰問春城起暮鐘¶
　　病歸¶
渺渺江淮夢還持一笑歸逺逰諳世路危病得天機慢¶
<pb:KR4h0165_WYG_001-18a>¶
火煎凉藥清泉浣暑衣閉門謝來客不是客來稀¶
　　被葛¶
被葛起視夜梧心正露零浮生多夢境幽客獨中庭星¶
斗三更動天河萬里横尋秋無覔處四壁但蟲聲¶
　　登鄱江樓¶
江城一登眺寒色有無間帆拂沙頭樹僧歸雲外山樓¶
髙西照急葉盡北風閒世事何時足悠悠飛鳥還¶
　　嵗晏¶
<pb:KR4h0165_WYG_001-18b>¶
嵗晏甘離索山扉午不開凍蜂粘病菊饑雀啄疎梅美¶
睡抛書册清齋逺酒盃殷勤謝塵客無事莫頻來¶
　　送史水東訪餘干張千林(史庚午/與予篤)¶
永夜一燈青相逢話苦心悠悠拾翠夢嫋嫋採芝吟小¶
雨黄花健西風荷葉深何須笑揺落春意在山林¶
　　送友逰淮¶
君行不少住明日是清明驛路垂楊暗淮河新水平天¶
晴紆野興地逈暢離情故友如相問深山戴笠耕¶
<pb:KR4h0165_WYG_001-19a>¶
　　樂平樊主簿捧檄北行來别賦此奉餞¶
拊字心空悴清寒節太髙無人相料理惟我獨賢勞萬¶
里隨歸雁孤帆渺暮濤歸期應不逺新月㸃梅梢¶
　　上灘¶
嵗月川流駛風霜行路難忽聞喧怒瀑始覺上層灘月¶
落雞聲曉沙空雁夢寒雲林揺落盡敢卜一枝安¶
　　船尾夜坐¶
船尾夜深深無人伴苦吟萬山黄葉夢一路早梅心度¶
<pb:KR4h0165_WYG_001-19b>¶
縴驚村犬移篙動水禽誰家搗衣急殘月數砧聲¶
　　新城呈王明父明日立春¶
晚嵗寒無力新晴雪未消江聲連去雁燈影見來潮野¶
闊鄉心逺風髙客夢遥梅邉有新意明日是春朝¶
　　贈畫龍章道人¶
㡬載湖中住歸來筆有神青天雙劍氣破壁一梭塵舉¶
世惟看畫何人更識真千巖氷復雪雷雨動青春¶
　　夜泊城下大風雨友人約明日逰芝山¶
<pb:KR4h0165_WYG_001-20a>¶
沉沉春夜黒寒客泊孤舟天漏雨平下風回水倒流干¶
戈吾道在宇宙此生浮明日還晴雨芝山要一逰¶
　　宿界首寺施府墓園也次孟使君壁間韻三首(今/録)¶
　　(一/首)¶
沙路抵長夏入山如早秋閒房容客卧老屋欠人修日¶
落蟬多事雲深鶴自由風塵二十載復此得清逰(二十/年前)¶
(去逰此/寺甚嚴)¶
　　晚泊舒城下¶
<pb:KR4h0165_WYG_001-20b>¶
卸帆淮南岸城樓欲鼓天逺山雲似雪近水屋如船樹¶
意紅未了波光緑可憐乾坤無限事一笑白鷗前¶
　七言近體¶
　　淮南聞雁呈何復初同年¶
孤棹翩翩北渡淮相逢一笑意悠哉關河萬里忽秋晚¶
風雨五更聞雁來好夢驚回頻輾轉壯心平盡復崔嵬¶
吾生通塞寜須計但祝乾坤㤗運開(有為余推數者/謂晚始得㤗卦)¶
　　金陵嵗晩¶
<pb:KR4h0165_WYG_001-21a>¶
不擬殘年住秣陵摩挲蠟屐笑平生茫茫去雁雲千里¶
渺渺疎鐘雨一城天地無情催嵗月古今何物是功名¶
梅邊且喜春風近痛飲挑燈坐到明¶
　　思歸¶
目斷飛雲思黯然獨携樽酒杏花前清明寒食能多雨¶
白下長干又一年萬里風沙憐雁去滿村桑柘憶蠶眠¶
家書冩就無歸使欲問江頭上水船¶
　　巢湖阻風夜起觀天¶
<pb:KR4h0165_WYG_001-21b>¶
流行坎止信悠然又泊湖東兩日船客裏風光忙似轂¶
夢中歸路直如絃西風渺渺方揺夜北斗離離正掛天¶
寄語龍魚莫相戱向來此地亦桑田¶
　　寄朱野翁兼簡月觀陳同年應子¶
相逢淮楚各凄凉笑殺三生杜牧狂萬樹鶯花春對酒¶
一燈風雨夜連床停雲渺渺思何極大塊茫茫夢正長¶
若見元龍相借問為言歸去學耕桑¶
　　里中社¶
<pb:KR4h0165_WYG_001-22a>¶
蘚石莓墻屋數楹年年來賽社公靈兒童趁節懽如沸¶
父老傷春涕欲零海燕邉鴻何日了夏松殷栢為誰青¶
村醪如蜜猶堪醉莫遣東風兩眼醒¶
　　金陵别程萬里教授¶
西風一笑鳯凰城夢裏相逢各自驚白日共傳蘇軾死¶
故人寜料范雎生平居慕悦空閭巷急難周旋如弟兄¶
别去各為千載計隋珠彈雀不須輕¶
　　蕪湖吉祥寺¶
<pb:KR4h0165_WYG_001-22b>¶
　　寺創晉永和間李昪避難此山後得國改永壽¶
　　宋景祐中賜今名寺中燬有僧餘者來法鼓自¶
　　鳴道塲復興又邑人解牛三夕不能奏刀牛見¶
　　夢曰當送我吉祥遂送寺供麥磑山谷作碑紀¶
　　事晁无咎篆額今寺荒凉特甚好事者時時打¶
　　碑不絶¶
刹院年來正勃興此山更不及承平全無估客開囊施¶
猶有殘燈逐鉢行晉殿唐宫牛一夢黄書晁篆鼓常鳴¶
<pb:KR4h0165_WYG_001-23a>¶
摩挲古桞成三嘆嵗嵗東風緑自榮¶
　　丞相馬輓章¶
平生甚似洪文惠(公自謂平生禄位/出處似洪文惠公)暮景惜不如盤洲¶
纎兒何人竟悞晉(公有詞云東晉纎兒/撞壊業令人間受禍)大夫此日空非¶
周長夜漫漫不復旦芳草凄凄其奈秋(公自號玩/芳病叟)遺書¶
墮淚付千載徃從后軒雲間㳺¶
　　阻水寄友¶
綿綿風雨暗西牕悶擁殘編對夜釭稚子何知泥汚土¶
<pb:KR4h0165_WYG_001-23b>¶
良朋共嘆陸成江負山鰲重應將壓戰野龍驕未易降¶
此去城東無百歩明當相就一漁艭¶
　　夜坐風雨忽至¶
山中夜半風雨來板扉竹户如人開孤燈淡淡吹欲死¶
飢烏啞啞啼更哀青陽甫達諸火滿素志無伸華髮催¶
於虖聞道亦未晩䇿驥千里毋徘徊¶
　　癸巳七月送姚亷訪移司金陵二首(録其一/)¶
十載孤懐鬰不開二年談麈得重陪亦知乆聚難為别¶
<pb:KR4h0165_WYG_001-24a>¶
縱復相逢有此回野老共遮驄馬路仙翁合管鳯凰臺¶
慈湖相見如相問(謂年魁/陳宜之)巳約鍾山探蚤梅¶
　　院口冩望¶
短艇揺揺對晩屏推篷念逺不勝情風前落木心猶壯¶
雨後歸雲氣未平湖汊條條新築塞圩頭處處薄收成¶
道逄遺老頭如雪細聼尊前説舊城¶
　　九日浮梁有約登髙者以病不赴¶
老樹荒城噪暮鴉凄凉節氣滿天涯絶憐多病相疎酒¶
<pb:KR4h0165_WYG_001-24b>¶
又是重陽不在家浮世光隂易紅葉秋籬晚節復黄花¶
閉關寜負登髙興莫遣西風戯孟嘉¶
　　歸來¶
幸未緇塵染素衣歸來既避北山移田園有味閒方覺¶
道路多岐晚始知栗里新衘五桞傳花蹊舊業四松詩¶
少游欵叚猶嫌累到處風塵藤一枝¶
渺渺臯蘭逺路漸靈龜何必為余占還家早似千年鶴¶
乖世元無六月蟾元叟為官猶號漫陶翁未仕巳名潜¶
<pb:KR4h0165_WYG_001-25a>¶
吳人終未諳羊酪剛道蓴羮似蜜甜¶
　　庚寅元夕月當蝕雨作不見明日奚相士索詩書¶
　　此¶
月中八萬四千宫不管妖蟇啖老瞳白兎藥成無用處¶
墨龍雲上有竒功且忻玉宇瓊樓在莫恨銀花火樹空¶
自古庚寅多此事煩君擡眼相蒼穹¶
　　江上夜觀野燒¶
坎離血戰夜茫茫萬里隂颼更助狂兎窟那知炷郿塢¶
<pb:KR4h0165_WYG_001-25b>¶
蟻封不料火咸陽三更月起雲霞曙九野氷凝雷電光¶
莽莽黄茅寜暇惜莫教薫著早梅香¶
　　題胡氏南園精舍¶
平泉竹石墮荒蕪(李德裕/居平泉)金谷池臺莽廢墟今古茫茫¶
竟誰屋乾坤呐呐有吾廬溪山圍座醉留客燈火隔林¶
聞讀書此樂輸君先一著故園吾巳賦歸與¶
　　花時留郡歸巳初夏即事六首¶
黄塵兩鬢欲蒼華嵗嵗東風不在家不學郭駝歸種樹¶
<pb:KR4h0165_WYG_001-26a>¶
却隨劉跛去看花浮名未值蒲萄酒晩味思叅橄欖茶¶
縹緲風烟新緑起村南村北巳桑麻¶
正是花時坐弗邀出門新緑滿江臯池塘灔灔鳴姑惡¶
草樹隂隂度伯勞宿酒轉添胸磊磈逰絲欲亂鬢蕭騷¶
西疇昨夜春膏滿免得人間費桔橰¶
從來麋鹿合山林無奈迂疎習巳深食用且空猶種林¶
典書未贖更修琴少豪論事唯捫舌晩静觀空頗得心¶
莫笑山翁無事業種花蒔竹自成隂¶
<pb:KR4h0165_WYG_001-26b>¶
心鏡翛然澹似僧悠悠觀化寄枯藤雲來雲去閒舒巻¶
花落花開小廢興吹笛强呼從百里種𤓰清隠學東陵¶
野人知有觀書癖逺餉松肪續夜燈¶
山中幽興儘無窮不管蕭蕭四壁空漸覺愚巾便暑戴¶
(元次山暑/則受愚巾)偶逄賢酒亦時中映堦草色帶朝雨隔屋筍¶
香吹晩風搔首南忩有竒事緑楊初破石榴紅¶
多年不訪鳯山春清賞歸時肯見分伏虎移來湖上石¶
瑞龍飛下海南雲眼根磊落袪塵翳鼻觀清虛發妙聞¶
<pb:KR4h0165_WYG_001-27a>¶
坐對翛然誰與語緑隂蝴蝶自成羣(鳯山朱公尚書堂/名理皇宸翰朱尉)¶
(近惠竒石二株海龍/香十丸余時正病目)¶
　　送李性夫赴召時李以端午采藥後行¶
蜃沉海底氣升霏消得皇皇四牡馳此去玉堂成故事¶
未應金馬待多時願儲救世三年艾更采銷兵萬嵗芝¶
(萬嵗蟾蜍/名肉芝隂)特報明時端不負古今良相即良醫¶
　　春意郊行(二首録一/)¶
卯酒醒來欲午天意行平陸自悠然近山欲雨有逺意¶
<pb:KR4h0165_WYG_001-27b>¶
老樹得春還少年蝶化不知何宇宙蝸争難到好林泉¶
令人長羡崆峒叟萬壑松風打晝眠¶
　　淮南夜泊¶
低篷矮艇載詩翁又泊淮南港汊東月黒荒村行獨虎¶
雲深逺渚拍低鴻詩書落落心如梗天地悠悠鬢欲蓬¶
輾轉孤衾無限恨客中此夜與誰同¶
　　和張君春晚圖¶
知道芳菲只恁休也應秉燭及春逰來牛去馬乾坤老¶
<pb:KR4h0165_WYG_001-28a>¶
舊燕新鴻嵗月流千里空勞芳草夢一樽聊慰落花愁¶
桃源只在扁舟外說著仙郎却繆悠¶
　　歸來¶
曽奏明光忝末科青山回首巳霜荷偷生甚媿秋胡婦¶
拊事總成春夢婆早慕功名成事少晚談空妙得心多¶
斜陽一曲歸牛背笑殺南山白石歌¶
　　過采石懐太白¶
騎驢花縣不相容却駕長鯨戱逺空采石釣船還夜月¶
<pb:KR4h0165_WYG_001-28b>¶
青山破墓幾秋風平生賞識惟狂客他日功名付令公¶
千載英雄長不死長庚光徹紫霄中¶
　　送人之淮南¶
淮南稍覺故人稀幾度拏舟願輒違王粲去鄉應有恨¶
邴原避地豈無依稻迷絳國鴻初下酒滿江城蟹正肥¶
想見臨風重回首芝山日日白雲飛¶
　　次韻荅王子賢所寄五首(今録三首/)¶
釣竿閒却下漁磯采采香芹不自肥舉歩毫釐千里錯¶
<pb:KR4h0165_WYG_001-29a>¶
回頭四十二年非巳將明鏡悲華髪更遣緇塵染素衣¶
飢食肉麋應是好倚門日日望兒歸¶
牛奮箕張謗易生更堪枉矢與攙槍五窮繾綣奴休送¶
三至倉皇母亦驚逸少自慚君有誓李期誰謂爾孤嗚¶
東風吹盡芝山雪畧放梅花一樹明¶
夜讀新詩重惘然絶憐塵土過年年月供那有千壺俸¶
日費元無一塊錢龎老何心更城府陶公素志只園田¶
桃源不在乾坤外欲問漁郎覔釣船¶
<pb:KR4h0165_WYG_001-29b>¶
　　九月六日發舟齊山下呈祝静得蔡君瑞¶
齊山山下泊扁舟尚想三生杜牧㳺南雁喚回千載夢¶
西風掃碎一江秋黄花落落如相逼嘉節匆匆也合酬¶
准擬峩眉亭上去買魚沽酒浣羇愁¶
　　金陵陳月觀同年三首¶
巳是收枰斂手時更堪拈起著殘棋露盤不解相如渴¶
桃實難充曼倩飢吾末如何真已矣是知不可復為之¶
令人長媿商山叟四海清夷只茹芝¶
<pb:KR4h0165_WYG_001-30a>¶
深衣社裏强婆娑悮了東臯雨一蓑麟也可為宣父泣¶
鳯兮須信接輿歌懐金暫樂憂方大投璧能全碎巳多¶
此去修行留得力世間知己是天魔(寓菴集載此/首題為漫興)¶
莫道桐花㨂實清比量腐䑕不堪争鬼應勿復揶揄汝¶
人亦真難駕馭卿犬子何心求狗監貛郎到處有魚羮¶
白雲滿地江湖濶著我逍遥自在行¶
　　九日雨逰薦福寺(二首録其一/)¶
小瀹孤亭興未䦨共為長嵗坐蒲團半林空翠濕晴露¶
<pb:KR4h0165_WYG_001-30b>¶
滿院秋香吹晩寒弔古并捫碑字讀好竒更借藏經看¶
歸舟莫笑清狂絶得句從來勝得官¶
　　還家二日聞征西軍馬來人家俱避地寒食獨酌¶
　　有懐諸君¶
閉户雲山轉盡長祗消如許送清光一百六日桞邉緑¶
五十三年頭巳霜賴有孤斟聊勃鬱惜無共語慰凄凉¶
前時溪上行春處想見家家避地忙¶
　　送朱瑞鄉(安慶人/)¶
<pb:KR4h0165_WYG_001-31a>¶
長憶揚州笑口開扁舟何意子能來居然一别又三載¶
如此相逢能㡬回春色漸歸千古樹雨晴猶有隔年梅¶
歸帆不泊無邠水少駐東風領一杯¶
　　梁必大歸自燕山有詩問訊以詩答之¶
折栁空驚嵗月徂寄梅欲憶雪霜餘君看天上煙花繞¶
我伴山中木石俱婚媾駸駸難辨老友朋往往不如初¶
極思一見論心事城府年來跡漸疎¶
　　余秋村創書院¶
<pb:KR4h0165_WYG_001-31b>¶
五鳯樓修謾賦空不堪四壁老秋風黄金白璧相逢頃¶
文杏香茅一笑中子美堂資須録事(子羙花溪之堂裴/冕力資而成之)¶
堯夫宅契出温公諸公更使風流盡千載遥知意氣同¶
　¶
　¶
　¶
　¶
　鄱陽五家集巻一¶
