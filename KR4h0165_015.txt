# -*- mode: mandoku-view; -*-
#+TITLE: 鄱陽五家集
#+DATE: 2015-08-25 00:43:54.776958
#+PROPERTY: ID KR4h0165
#+PROPERTY: BASEEDITION WYG    
#+PROPERTY: JUAN 卷十五
<pb:KR4h0165_WYG_015-1a>¶
欽定四庫全書¶
　鄱陽五家集卷十五¶
　　　　　　　　　　　　　　　　鄱陽史簡編¶
　明劉炳春雨軒集四¶
　百哀詩(并序/)¶
　　百哀哀耆舊也予以漂泊之踪去國二十有五載及還桑¶
　　梓登芝山過魯公亭蔓烟殘照莽其為墟因念平生宦¶
　　遊江漢以翰墨之技辱契于縉紳賢士間轉盼俯仰多為¶
<pb:KR4h0165_WYG_015-1b>¶
　　鬼録晨星寥寥風流雲變存者能幾追憶游從之樂或登¶
　　髙把酒或夜雨燈窓操觚典籍之場咏歌文藝之圃獲¶
　　聞所未聞見所未見儼乎容儀會晤之時渺乎交際暌¶
　　離之處恍若一夢寜可復得耶其或以節義立身或以文¶
　　學致宦或以苦志槧鉛守道林阿或以游藝和光方外¶
　　自尚其緒言餘論音徽未沬而聲光流洽于時事業¶
　　未白于後雅志遂湮良可痛惜白楊蕭蕭宿土¶
　　荒矣夕露瀼矣身名俱冺與草木而同腐矣何¶
<pb:KR4h0165_WYG_015-2a>¶
　　時命之不偶耶雖駒隙不留尺波電謝而秋菊春¶
　　蘭英華靡絶深懐季子掛劍之感不勝山陽隣笛¶
　　之悲昔魏曹文侯痛徐陳應劉數年之間化為鬼¶
　　物臨文抆淚良有以焉張孟陽賦七哀哀漢陵也¶
　　杜工部賦八哀哀大臣也予今不敢以文律追歩¶
　　前軌而悼亾慨逝古今一情故著於巻并疏其姓¶
　　氏梗槩惟知已者覧之必有同予懐者焉不以齒¶
　　爵為次隨筆題述其有贈答賡酬因并録附之(諸/公)¶
<pb:KR4h0165_WYG_015-2b>¶
　　(贈答篇章頗/繁兹不具載)¶
　　哀曹國李公(諱善長定逺人/)¶
　　威儀重厚武勇有文屢摠戎機出將入相籌謨帷¶
　　幄王室股肱真開國之元勲何天之不假年也¶
　　封曹國公¶
蕭何興漢邦李靖佐唐室惟公實英武經濟多宻勿紫¶
微拱紅雲黄道扶赤日安邦稱股肱定國資柱石三年¶
忝記府龍鍾侍文墨開運眞元勲百世期廟食¶
<pb:KR4h0165_WYG_015-3a>¶
　　西平沐公(諱/)　(英定逺人/)¶
　　嶽峻川澄王室心膂總戎出將安撫蠻夷藩衛邊¶
　　陲虎臣良將曳𥚑幕府不勝哀悼焉　封西平公¶
桓桓西平公虎臆如鐵色總戎領貔貅破敵撫蠻貊安¶
邊鎮藩省匡濟立勲䇿十年㕘幕府深愧簮纓客酹酒¶
瞻南雲悽其寸心折¶
　　余廷心(諱/)　(闕武威人/)¶
　　妙齡髙科歴仕中外既委舒城之寄屢恢戰㨗之¶
<pb:KR4h0165_WYG_015-3b>¶
　　功保障江淮孤軍援絶闔門死節忠義冠時哀哉¶
　　　元贈夏國公¶
心同此干赤血化萇𢎞碧嚴於三冬霜烈若九秋日遥¶
瞻灊山雲磊嵬千仞壁特筆書姓名忠精貫金石¶
　　劉伯温(諱/)　(基括蒼人/)¶
　　文登虎榜學貫天人承寳運以濟時遂成名於柱¶
　　史　封誠意伯¶
括蒼何嶙峋列秀青可數産兹梁棟材文藝泝東魯天¶
<pb:KR4h0165_WYG_015-4a>¶
文知䜟緯承雲遂騰翥不負槐花秋勲名䇿天府¶
　　秦元之(諱原闕號時習平原人/)¶
　　前朝耆舊歴仕省臺治政亷能著聲中外丹心白¶
　　髪老淚有焉　元官侍御¶
銅仙卧荒雲春蚓弔長夜瑶池桃花死冷雨胭脂謝老¶
淚酸枯腸羈旅哭亡社無風生羽翰酹酒茂陵下¶
　　宋景濓(諱/)　(濓金華人/)¶
　　丱角頴悟日誦萬言研究五經該博三教子史百¶
<pb:KR4h0165_WYG_015-4b>¶
　　氏靡不貫通闡大國之皇猷專一代之制作偉哉¶
　　　官翰林學士¶
婺女鍾英靈文燄射斗角九野驚鳳麟孤雲薦鵰鶚丹¶
衮資黼黻玉䇿專制作老筆繼班馬道統遡伊洛天不¶
遺耆年斯文泪䨇落¶
　　危太璞(諱/)　(素臨川人/)¶
　　妙年翰墨馳譽中朝台輔晩登真瞻國老鼎移宗¶
　　社隠忍南歸後死之哀白珪之玷¶
<pb:KR4h0165_WYG_015-5a>¶
早嵗臺閣英文藝發天藻經邦寄台輔論道資國老手¶
支扶桑危涙泫崑崙倒翠華氣慘悽紫極色枯槁馮道¶
晚歸來白髮卧烟島¶
　　朱允升(諱原闕/)　(休寜人/)¶
　　蚤膺鄉薦多藝著聞既際風雲登名禁苑　官翰¶
　　林學士¶
黄峯三十六秀色干雲霞哲人結茅屋讀飽書五車乘¶
時展經濟白日升天槎挂冠仍著述人羡筆生花¶
<pb:KR4h0165_WYG_015-5b>¶
　　胡叔直(諱合真樂平人/)¶
　　寄冠佩於上清登仙名於金闕燁然文藻名著道¶
　　山　提舉上清宫事¶
清如巖下梅瘦若松上鶴時聞九臯唳孤響振雲壑仙¶
籍登𤣥都文藻通紫閣詩魂不可招荒墳雨苔剥¶
　　傅子初(諱貴全德興人/)¶
　　螢囊夜雨鶚薦西風暮年流寓於兵戈每泫瞻天¶
　　之老淚　元官府判¶
<pb:KR4h0165_WYG_015-6a>¶
柴門對青山茅屋俯流水伊吾夜無眠寒燈墮紅蕋聲¶
名一朝振車馬動閭里書臺悽暮烟過客猶仰止¶
　　董仲可(諱伯羽原闕/)　(人/)¶
　　兩貢進士苦志憂時暮年履運之衰慨以䝉塵之¶
　　感自號周遺民焉¶
董公治安䇿足展經邦才手扳蟾宫桂足躡龍虎臺鶡¶
冠簮白髮蝸室生青苔杜陵憂國念伏櫪老龍媒¶
　　朱克升(諱公遷樂平人/)¶
<pb:KR4h0165_WYG_015-6b>¶
　　早膺鄉舉坐擁臯比自兵亂以歸田爰著書而守¶
　　道有四書通㫖行於世　元山長¶
秋風折丹桂蟾宫先著鞭獻賦昔有頌著書今尚傳青¶
燈老半世白髪埀兩肩暮年荷長鍤杞國屢憂天¶
　　蘇平仲(諱/)　(衡眉山人/)¶
　　眉山之裔文鳴於時懐志抱才未展所藴¶
眉山文獻源後裔稱傑作埀雲九苞鳳瑞世麟一角乘¶
運登禁林雄筆振臺閣荒隧誰招魂悲泉咽雲壑¶
<pb:KR4h0165_WYG_015-7a>¶
　　辛好禮(諱/)　(敬大梁人/)¶
　　嗜學好古刻志於詩追駕盛唐時號才子¶
王風萎蔓草大雅何㣲茫嗟哉逮梁宋孰能繼虞唐鸞¶
鳯著文彩雲漢昭天章九原不可作悲風摧棟梁¶
　　許栗夫(諱/)　(瑗樂平人/)¶
　　文魁鄉薦學貫易經政騫翮於長風何鵾鵬之委¶
　　化　官知府¶
鄱水出龍頭首薦魁虎榜道探伊洛源學泝洙泗講奎¶
<pb:KR4h0165_WYG_015-7b>¶
星流紫輝天球振清響弟子何珊珊儒林動瞻仰¶
　　練伯尚(諱/)　(髙新淦人/)¶
　　古懐雅學欲濟於時書攻八分詩繼大雅驥足萬¶
　　里未獲展焉　官給事中¶
平生雙眼髙偉論横四海駿驥騰霜蹄翔鸞振文彩詩¶
聲追大雅筆札輕阿買笑語廻春風諸生仰模楷¶
　　徐彦亨(諱/)　(品樂平人/)¶
　　苦心簡冊就試有司既調花縣之琴何促玉樓之¶
<pb:KR4h0165_WYG_015-8a>¶
　　召惜哉　官知縣¶
丱角事經史螢忩同寸隂芸緑蠧簡細草青書帯深予¶
乘紫塞馬君調花縣琴玉樓何蚤召荒塚閟空林¶
　　孫子林(諱/)　(植浙東人/)¶
　　好學嗜古小篆尤精繪事該通時論稱雅髙懐自¶
　　許慕金丹之㫖焉　官左司郎中¶
清澄玉壺氷逈出𤣥圃霞髙懐振塵表雅度多才華妙¶
筆倣關董小篆蟠龍蛇每思勾漏令輕舉服丹砂¶
<pb:KR4h0165_WYG_015-8b>¶
　　魯志敏(諱/)　(修樂平人/)¶
　　雅志乎學尤攻於詩屢陳筞於轅門欲澄清而匡¶
　　世白首哀詠徒厪憂國焉有卧雪軒集　授校官¶
魯山堆月場苦竹䕃清樾茅屋哦春風衡門卧寒雪髙¶
義磨層空妙句追徃哲平生憂國心泣涕屢陳䇿¶
　　蔡思賢(諱/)　(哲興國人/)¶
　　姿度魁偉孝而有文乘景運以匡時抒經綸之遠¶
　　畧　官㕘政¶
<pb:KR4h0165_WYG_015-9a>¶
西山文緒餘丰采驚玉立孤隼雲海髙九牛棟梁出經¶
邦正儀刑匡濟多遠識墨沼波溶溶淋漓洒文筆¶
　　蔣師文(諱/)　(易建寜人/)¶
　　學究經史積書滿家早從虞掲之門屢却邱園之¶
　　薦聲冠閩土有道南書院之額焉¶
道南萬書樓文藻冠閩土早從掲文安子史深汲古束¶
帛賁邱園髙卧守環堵便便五經腹皓首心自苦¶
　　宋仲珩(諱/)　(璲金華人/)¶
<pb:KR4h0165_WYG_015-9b>¶
　　淵源家學字義尤精篆楷草書追軌前輩蘭蕙蚤¶
　　萎亦命也夫　官中書舍人¶
淵源盛家學文藝尤精研鐵硯麝臍潤墨沼鵝羣鮮篆¶
追秦漢轍草繼鍾王筌沙痕蜾&KR0008;壯鎻鈕蛟龍騫清芬¶
可永世蘭蕙凋芳年¶
　　趙子常(諱/)　(汸歙縣人/)¶
　　潛心經史尤貫春秋常負笈於虞門自養髙於林¶
　　下¶
<pb:KR4h0165_WYG_015-10a>¶
晨樵歙山青暮汲歙水緑閉戸動一紀守道不干禄平¶
生春秋硯疑義如割竹哀哉青城翁心喪三年哭¶
　　錢朝陽(諱/)　(旭沔陽人/)¶
　　才學通暢雅懐自髙嘅匡濟之無成每樂天而自¶
　　任　官知府¶
荆南多杞梓秀色寒蒼蒼崢嶸具梁棟信矣扶明堂匠¶
石不自遇徒為時感傷凄其嵗年晩風雨卧滄江¶
　　朱原立(諱/)　(基鄱陽人/)¶
<pb:KR4h0165_WYG_015-10b>¶
　　篤學潛心名登鄉舉晩遇兵塵之荏苒守志林壑¶
　　以自髙¶
門對箕山雲喬木䕃桃李鄰曲誰徃還鉛槧塵滿几馬¶
蹄踏桃花捧檄為親喜古市今蕭條人稱紫陽里¶
　　詹同文(諱/)　(同江夏人/)¶
　　多材茂學雅度洒然乗運髙騫名登翰苑　官翰¶
　　林¶
神龍戰大野天地生殺機風雲濟𤣥運志士多乘時翩¶
<pb:KR4h0165_WYG_015-11a>¶
翩富文學薇垣聲譽馳歸來卧烟島清風吹布衣¶
　　劉彦正(諱/)　(爆鄱陽人/)¶
　　多藝好學繪事留心史籕精通潛心師古有篆韻¶
　　集鈔行於世¶
衡門午尚掩籜冠塵懶除探研究亥豕訛舛分魯魚蒼¶
頡昔何邈陽氷今已無蛟龍蟠鎻紐石鼓悵烟蕪¶
　　徐伯推(諱/)　(恕樂平人/)¶
　　閉門窮經屢舉鄉薦獲觀光於上國僅沾禄於下¶
<pb:KR4h0165_WYG_015-11b>¶
　　寮　官縣丞¶
門多車馬塵林塘花木春行期濟九野豈止榮一身既¶
承郡邑薦早充觀國賔徒勞州縣苦誰念綈袍貧¶
　　端以善(諱原闕潥水人/)¶
　　丰儀整肅文律兼通鵬奮九秋風摧其翼賫志未¶
　　展時論惜焉　官㕘政¶
端木黎陽翁玉色清見骨妙年事功勲讀書仍讀律曠¶
志在萬里慷慨思攬轡丰儀正朝端悽其為時惜¶
<pb:KR4h0165_WYG_015-12a>¶
　　李仲公(諱/)　(存安仁人/)¶
　　文追漢魏經史該深多藝有才尤通醫術逹官屢¶
　　舉堅卧自髙延譽縉紳前朝耆舊¶
深山閟喬梓參天經百秋明堂乏匡濟滄江無萬牛塵¶
生瑶池水雲暝蒼梧丘著書以娯老澷澷長夜愁¶
　　劉彦昱(諱/)　(煜鄱陽人/)¶
　　總角頴悟經史該通屢試有司著聲詞賦仗義死¶
　　盗士林惜焉予同胞弟也　元官廵檢¶
<pb:KR4h0165_WYG_015-12b>¶
總角稱頴悟一讀書五行石經手自冩分𨽻師中郎賦¶
題五絃琴落筆衆口揚義旗破山越負母親裹粮誓仇¶
不共國血淚逼中腸¶
　　徐誠中(諱/)　(中樂平人/)¶
　　精貫易經屢登鄉舉兵塵歸老終卧林邱　元校¶
　　官¶
髙士多遠裔苦心嘗索居十年一藜床三冬五車書雞¶
忩曉月曙螢案秋風虚棘圍屢戰㨗人羡馬相如¶
<pb:KR4h0165_WYG_015-13a>¶
　　陳伯昻(諱原闕弋陽人/)¶
　　志氣倜儻好學通時經濟未抒霜蹄遽蹶　官知¶
　　府¶
元龍湖海士志節何崔嵬欲將三寸舌掉臂黄金臺赤¶
霄扶浮雲振鬛鳴龍媒鼔車起六轡慨矣霜蹄摧¶
　　湯思敬(諱原闕浮梁人/)¶
　　平生之志豈事温飽一官而逝亦命也夫　官知¶
　　縣¶
<pb:KR4h0165_WYG_015-13b>¶
湖田飛白鷺林樹鳴黄鸝草堂晴讀書終朝懐自怡志¶
豈在温飽惜哉時命違折腰辭斗米元亮老東籬¶
　　劉子高(諱/)　(崧廬陵人/)¶
　　學富才優識論自許苦吟鍜鍊追駕盛唐西土之¶
　　英也　官職方郎中¶
匡衡昔攻書繼晷鑿鄰壁短燭凝隙光流輝映緗帙苦¶
力追正音漢魏深祖述落筆人爭傳文聲重千鎰¶
　　許克敬(諱原闕樂平人/)¶
<pb:KR4h0165_WYG_015-14a>¶
　　刻苦窮經髙論不譲匡時之志捫虱聞雞食禄下¶
　　寮何命不偶　官縣丞¶
少年讀書狂失意輙呌罵憂時捫虱談志在靖天下沾¶
禄纔下寮案牘食不暇伏櫪懐長纓驊騮氣凋謝¶
　　髙季迪(諱/)　(啓姑蘓人/)¶
　　志學不倦苦躭於吟芳譽流英呉士之秀¶
闔閭門前樹鳥啼華月圓詩吟綺樓上午鼓未成眠翠¶
袖添琱鴨烏絲冩粉箋每懐經濟念鸞鏡感芳年¶
<pb:KR4h0165_WYG_015-14b>¶
　　呉主一(諱志淳豫章人/)¶
　　多藝師古篆𨽻精研詩造徃賢士林延譽¶
朝挹西山翠暮招南浦雲心胸貯沆瀣珠璣播竒芬銀¶
牋冩章草鐵筆攻八分苦心追徃駕驄馬五花文¶
　　錢夲初(韓/)　(塘沔陽人/)¶
　　自㓜聰悟好習詩書筆札翩翩稍精繪事咸以千¶
　　里之駒期之亦荆南之秀也　官給事中¶
錢郎千里駒自擬空北冀筆翻秋濤狂杯放春歌醉風¶
<pb:KR4h0165_WYG_015-15a>¶
摧青桂凋霜隕紅蘭悴落日望荆南心傷墮危涕¶
　　杞楚材(諱似杞鄱陽人/)¶
　　寄跡緇流不縳禅律渉獵書史詩思尤工¶
杞老緇衣流膚碩眼䨇碧雲翮鷹絆鞲霜蹄驥縻櫪學¶
欲排詞林身不縳禅寂悽其一龕燈袈裟掛塵壁¶
　　方方壺(諱從義上清人/)¶
　　蚤游燕京寄跡外史文學繪事延譽翰林清致古¶
　　心流英湖海號金門羽客　真人提宫事¶
<pb:KR4h0165_WYG_015-15b>¶
蓬萊五雲宫金粉飾椒壁醉時卧氍毺酒醒洒墨汁傲¶
世䨇眼髙鬼谷白雲濕玉堂寄書來落月夢相憶野鶴¶
弔孤松衰螢照荒隧¶
　　王有成(諱/)　(釐鄱陽人/)¶
　　早肄舉業莫利有司詩宗初唐不尚浮靡充名玉¶
　　署未展所懐　官修撰¶
城南清虚堂偉矣珊瑚噐忩深寒雞早囊古秋螢悴簮¶
筆侍玉墀趨班掌金匱淪落傷遺文虹光斗牛避¶
<pb:KR4h0165_WYG_015-16a>¶
　　周白士(諱原闕上清人/)¶
　　寄跡方外清節自髙詩律精深追宗韓孟韜光養¶
　　素不炫時名號壁魯神生¶
隂洞懸乳泉石沁古苔峭紺粉落秋紅芙蓉澹斜照孤¶
吟白日晩疊嶂𤣥猿呌髙懐誰與儔天風逓長嘯¶
　　陶主敬(諱/)　(安姑孰人/)¶
　　早歩蟾宫通才遠識既濟新邦之運自期開國之¶
　　功赴召玉樓竟虚黄閣惜哉　官叅政¶
<pb:KR4h0165_WYG_015-16b>¶
早躋龍虎臺未足展雲翮匡時濟經綸逢運振雄䇿檄¶
迴星斗芒劍動風雲色未抒稽古心每惜蕭曹劃¶
　　陳養吾(諱/)　(浩揚州人/)¶
　　丰儀藴藉詞翰瑰竒手扳丹桂於秋風歌倚珠簾¶
　　於明月詼諧几席所謂揚州少年焉　官按察¶
少年不下帷壯志期射䇿秋闈擢西風春衫試南陌歌¶
餘荳䓻紅醉倚瓊花白非無經邦才自媿齊門瑟¶
　　俞用中(諱希魯京口人/)¶
<pb:KR4h0165_WYG_015-17a>¶
　　都邑交薦聲華著聞屢主文衡考試三省門墻桃¶
　　李藥籠參苓接踵有焉¶
棘闈肅儀鸞槐影通九陌戰餘萬蟻酣氣奪千軍魄金¶
蓮月三更彩筆日五色南豐一瓣香桃李遍南北¶
　　黄淳齋(諱季倫鄱陽人/)¶
　　妙齡筆札史局騰英捧檄南歸養素林下託詩寄¶
　　興禮佛清齋將希志於遠公繼宗於蓮社歟　元¶
　　校官¶
<pb:KR4h0165_WYG_015-17b>¶
折節委榮寵頓將生死齊秋荷補壞衲空林旅幽棲懸¶
燈禮綉佛清齋烹露葵虎溪流古月自與遠公期¶
　　王又新(諱有壬京口人/)¶
　　味道窮經罕交流俗閉門晦跡苦節清髙富貴不¶
　　累於心髙尚自全其節¶
窮經不窺園閉戸動一紀渇不飲盗泉飢或借鄰米學¶
探伊洛源志遡洙泗委苦節貧自甘清風振閭里¶
　　周伯寜(諱/)　(滇江表人/)¶
<pb:KR4h0165_WYG_015-18a>¶
　　詩律清競時號才子士林延賞西社之俊也　官¶
　　尚書¶
大音何寥寥制作思述古藻思追大歴流英繼才子青¶
海文魚翔赤岸天雞舞靈槎泝天河傷心睇遥浦¶
　　藍静之明之昆季(諱原闕崇安人/)¶
　　清碧杜先生隠居武陵前朝以處士聘不起藍氏¶
　　昆季其門生也文翰英美青出於藍静之隠處明¶
　　之官至按察¶
<pb:KR4h0165_WYG_015-18b>¶
徴君天下名書藏武陵曲金澗青出藍丹田白生玉棠¶
棣馳英聲芝蘭播清馥桂林持節還髙風振林谷¶
　　蔡淵仲(諱/)　(深樂平人/)¶
　　春秋老硯世守青氊雖鶚薦於秋闈未鵬摶於霄¶
　　漢佐憲綱於饒信激忠義以匡時歸卧林泉竟以¶
　　疾卒　元山長辟憲掾¶
平生清苦心不負春秋筆看花上林苑走馬長安日裴¶
公平淮西韓愈佐軍律歸來披短褐髙卧書一室絮酒¶
<pb:KR4h0165_WYG_015-19a>¶
向長風悽其淚沾臆¶
　　章復齋(諱/)　(復鄱陽人/)¶
　　早去鄉閭游宦藩省既抒經濟歴郡剖符投老歸¶
　　與藻翰自樂　官州守¶
兵塵辭里閭游宦歴藩府乗運扳雲鱗歴郡剖符虎扁¶
舟載琴冊衣錦照桑梓日以文翰娯耆年傲林圃¶
　　李燦然(諱原闕樂平人/)¶
　　文振初科早登龍榜詞林典則屢主文衡桃李門¶
<pb:KR4h0165_WYG_015-19b>¶
　　墻何蔚如也　元官待制¶
書將五車讀少年觀國光龍池五色緑官驛槐花黄賜¶
衣照春色淡墨題秋香林塘遺故宅猶指鄭公鄉¶
　　王子充(諱/)　(禕義烏人/)¶
　　習業黄公之門馳文游水之右兼通吏事修史禁¶
　　林縉紳之英也　官給事中¶
嗚呼太極翁妙手稱浙右弟子何班班經史皆指授炳¶
如鸞鳯翔蔚若杞梓秀作者今已無斯文嘅耆舊¶
<pb:KR4h0165_WYG_015-20a>¶
　　楊亷夫(諱維楨會稽人/)¶
　　妙年鋭氣獻䇿丹墀筆陣翔於士林詞源振於文¶
　　海游翰風月才致流離焉　元官推官¶
早持五色筆文芒射奎星龍墀曉射筞雁塔春題名才¶
華擅風騷筆陣驚老成宦游多使酒銀燭照娉婷¶
　　周伯温(諱伯琦鄱陽人/)¶
　　早歴臺省文藻燁然篆𨽻精深流聲中外暮年流¶
　　寓於南國傷心莫致其忠愛焉　元官左丞¶
<pb:KR4h0165_WYG_015-20b>¶
簮纓著江右早負臺閣英嶺海持憲節中朝播文聲篆¶
法攻史籕古勁追陽氷歸來老鄉國荒隧照秋螢¶
　　操公琰(諱/)　(琬樂平人/)¶
　　平生一硯通貫五經時號書櫃問無不答幸晚扳¶
　　於丹桂終擁席於冷官所藴無施士林多慨　元¶
　　官學録¶
一燈清苦心縱横五經庫龍門屢㸃額晚獻長楊賦莫¶
年擁臯比未足鳴韶濩旅櫬門生扶風悲白楊路¶
<pb:KR4h0165_WYG_015-21a>¶
　　劉潤芳(諱/)　(潤鄱陽人/)¶
　　性度髙爽好吟善醫樽爼詼諧交游多致¶
劉翁冣修頎洒洒多藴藉陶情樂三餘賣藥不二價詩¶
章每吟哦談謔佐樽斚風致今已無苔荒斷碑罅¶
　　程邦民(諱國儒徳興人/)¶
　　丰儀肅整精博詩經一舉髙騫在官多政千里之¶
　　翮中道傷焉　官知府¶
亭亭鹿坡山孕秀生鳯凰凌風振羽翮五采皆文章一¶
<pb:KR4h0165_WYG_015-21b>¶
鳴歘來儀飛入天門翔期以萬里遠惜哉中道傷¶
　　許德夫(諱/)　(瑶樂平人/)¶
　　研史覃經屢試不利邑徴郡薦髙蹈邱園自甘抱¶
　　道而居不勝履運之嘅悲夫¶
窺書不窺園志在圖不朽寒忩老青氊雲壑甘白首束¶
帛屢交徴美玉豈輕售守道嗟無成傷兹淚如溜¶
　　顧利賔(諱/)　(觀京口人/)¶
　　侍宦浙右尤工於詩早年登松雪公之門暮嵗患¶
<pb:KR4h0165_WYG_015-22a>¶
　　左邱明之疾於世未用良可惜也¶
青年從宦游秀句稱獨歩蘭&KR0581;發春風芙蓉沐朝露昔¶
追松雪翁逸駕遵廣路悵矣桑榆情看花眼如霧¶
　　董宗文(諱/)　(彛樂平人/)¶
　　易經精貫三㨗秋闈士林仰之㤗山北斗憐合抱¶
　　之杞梓傷朱盡其用焉　官博士¶
連山及龜藏該博貫諸傳鶚薦喜三㨗蟻酣經百戰䇿¶
獻黄金墀酒侍瓊林宴杞梓成摧殘斯文淚如綫¶
<pb:KR4h0165_WYG_015-22b>¶
　　葉楚庭(諱/)　(蘭鄱陽人/)¶
　　從宦於浙頗擅風騷以酒托懐詩律清緻厭世紛¶
　　之轇轕寜捉月以自逝焉號醉漁¶
舡頭酒百壺舡尾書百冊閒騎桃花馬醉弄西湖月狂¶
吟捲秋濤聲撼扶桑折滄海無還期哀魂楚雲結¶
　　楊遵道(諱/)　(遵浦城人/)¶
　　翰林之裔博古探竒篆𨽻該通繪事精緻噐虛瑚¶
　　璉士林惜之　官知府¶
<pb:KR4h0165_WYG_015-23a>¶
聨鑣白下門載酒丹陽郭素紈冩黄筌墨沼臨碧落遠¶
追秦漢宗近做荆闗作華表樹參差悵望歸來鶴¶
　　徐叔度(諱/)　(矩德興人/)¶
　　潛心篆𨽻致力詞章白眼自髙每慎許可衡門寡¶
　　接志尚古人　官知縣¶
徐卿志瑰竒苦學務師古雄文軼先輩傑筆排咀楚深¶
村風雅㕘力欲造化補辭官歸敝廬蓬蒿守環堵¶
　　蔣貴和(諱/)　(惠鄱陽人/)¶
<pb:KR4h0165_WYG_015-23b>¶
　　乘運致身留心文學官能亷幹於律精明自任鈎¶
　　深物少容恕¶
年年志詩書於律獨精熟守官著亷能刻苦拯頺俗歸¶
來半畆園種此三徑竹對客無酒錢塵釜少儲粟空遺¶
舊交徒長哀酧醽醁¶
　　呉用晦(諱原闕鄱陽人/)¶
　　灣月如昨故澤猶在徤翮風摧文藻増慨其祖月¶
　　灣先生也　郡訓導¶
<pb:KR4h0165_WYG_015-24a>¶
滄灣俯空寒老月懸古色殘花漂斷沼野徑繞荒宅王¶
珣稱短簿牙笏猶故澤文藻遺江山蒼茫暮烟隔¶
　¶
　¶
　¶
　¶
　¶
　¶
<pb:KR4h0165_WYG_015-24b>¶
　¶
　¶
　¶
　¶
　¶
　¶
　¶
　鄱陽五家集巻十五¶
