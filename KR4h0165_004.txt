# -*- mode: mandoku-view; -*-
#+TITLE: 鄱陽五家集
#+DATE: 2015-08-25 00:43:54.527918
#+PROPERTY: ID KR4h0165
#+PROPERTY: BASEEDITION WYG    
#+PROPERTY: JUAN 卷四
<pb:KR4h0165_WYG_004-1a>¶
欽定四庫全書¶
　鄱陽五家集巻四¶
　　　　　　　　　　　　　　鄱陽史簡編¶
　元吳存樂庵遺稿一¶
　　先生生于宋寳祐五年丁巳二月諱存仲退其字¶
　　也少力學絶去惉懘以童子試有司英聲四馳鄉¶
　　先生吳公中行李公謹思黎公廷瑞皆折節下交¶
　　待以國士元初部使者姚公燉盧公摯奧屯公希¶
<pb:KR4h0165_WYG_004-1b>¶
　　魯行郡至鄱陽皆勸以仕不答延祐元年乙夘設¶
　　科取士邑大夫三造請試固辭已而縣牒上府無¶
　　先生名太守史公烜怪之曰無吳先生名何耶使¶
　　知事劉衍往見諭意强起得以尚書中選試禮部¶
　　弗遇諸公貴人交章薦之先生以即日去國乃遇¶
　　恩授饒州路學正任不及代歸更號月灣漁者思¶
　　嘯歌溪上將老焉乙丑調寧國路儒學教授先生¶
　　以老不欲往請者狎至乃往憲使李公元成公珪¶
<pb:KR4h0165_WYG_004-2a>¶
　　一見喜得師尊禮極至未乆引年去任去之明年¶
　　授將仕佐郎饒州路鄱陽縣主簿致仕又七年江¶
　　西行省鄉試聘為主文至元五年已夘九月終于¶
　　家年八十有三先生蚤孤三弟四妹俱上鞠于祖¶
　　母世更力役繁重下吏掊克家亦毁先生委曲經¶
　　營授徒自給畢弟妹昏嫁不使一毫憂念及其祖¶
　　母祖母戒勿飲酒遂終身不近杯勺盖先生之學¶
　　得之齊夢龍氏齊氏學于沈貴寳氏沈氏學于董¶
<pb:KR4h0165_WYG_004-2b>¶
　　鉢氏董氏實師朱文公嘗語門人劉耳曰誠而樂¶
　　始足為學學非樂不足以為學樂在心心誠則樂¶
　　妄則不樂一言一動不可不誠不誠不樂也所著¶
　　有程朱易傳本義折衷鄱陽續志新志月灣詩藁¶
　　巴歌襍詠孫用臧用晦並有文名¶
　七言絶句¶
　　山茶四首¶
吾家屋後山茶樹樹始栽時我髻丫三十四年今過屋¶
<pb:KR4h0165_WYG_004-3a>¶
春風兩鬂不教華¶
此樹先人手自哉當時數日待花開樹今如此人何處¶
慙愧春風嵗嵗來¶
當年此種外家分歸載琅玕笑市人外氏凋零吾漸老¶
寒泉千載哭青春¶
兵後荒殘賦役頻故家斤斧到荆榛年來桃李春風閙¶
誰識承平雨露身¶
　　過大野¶
<pb:KR4h0165_WYG_004-3b>¶
梁山泊裏雨濛濛借得鷗沙過短篷三百里天香世界¶
平生無此芰荷風¶
　　淮隂漂母墓¶
漂飯千金報尚輕更縁推食許平生區區報施何時了¶
一飽男兒好自營¶
　　稻花圖¶
玉碎珠明麗野田不將頳紫競春妍一莖露綴秋風裏¶
中有蒼姬八百年¶
<pb:KR4h0165_WYG_004-4a>¶
　　雙雀圖¶
野田秋粟啄堪肥挾彈張羅總禍機叢竹蕭蕭風獵獵¶
莫辭枝上凍相依¶
　　停針圖¶
停針元不為傷春巧奪天機亦損神長日支頤無一語¶
應思身衣弋綈人¶
　　聽雨㸔雲二樓¶
凄凉東府對床吟蕭瑟巴山語夜深人聽自悲君自樂¶
<pb:KR4h0165_WYG_004-4b>¶
古今同耳不同心¶
靜閲天機此倚䦨崔嵬未了忽波瀾萬般起滅都㸔盡¶
一碧澄然更好㸔¶
　　横塘秋晩圖¶
折葦枯荷緑一窪㳺魚戲蟹小生涯水葒花外秋偏富¶
付與鴛鴦占晩沙¶
　　范寛小景¶
蹇驢䭾醉暮歸遲一犬迎門吠短籬此是詩人堪畫處¶
<pb:KR4h0165_WYG_004-5a>¶
畫來又費幾人詩¶
　　荷葦白鷺¶
浦葦汀荷戰晩風三三五五雪衣公故應如此丰標好¶
合著寛閒寂寞中¶
　　貴溪道中欲經湯原不果¶
三丫路口逄朝雨百丈山頭見午晴借問湯原三十里¶
僕夫揺首欲歸畊¶
　　客舘思歸¶
<pb:KR4h0165_WYG_004-5b>¶
隂隂野樹鳴啼鴂漠漠餘寒落楝花十載送春渾是客¶
五更聽雨忽思家¶
　　絶句¶
蹇驢昨日雪濛濛破㡌呼舟古渡風吟得詩成還不吐¶
要留此景著胸中¶
　東湖十詠¶
　　兩堤栁色¶
南北長堤彩蜺連垂楊夾道緑如煙春風賸長絲千尺¶
<pb:KR4h0165_WYG_004-6a>¶
辦與逰人繫畫船¶
　　雙塔鈴音¶
文筆雙峯鋭刺天風簷萬鐸語蒼煙沙門聽徹渠應解¶
説到番君教戰年¶
　　孔廟松風¶
范公震澤跨龍來鎻向湖濵不放囘翠鬛蒼髯時一奮¶
孔堂白晝起雲雷¶
　　顔亭荷雨¶
<pb:KR4h0165_WYG_004-6b>¶
萬斛明珠洗緑盤魯公亭上倚闌干誰知倒挽銀河下¶
天為忠臣洗肺肝¶
　　湖中孤寺¶
佛屋巋然水四圍晴光波影漾禪扉老僧隠几青楓表¶
笑㸔滄洲白鳥飛¶
　　洲上百花¶
湖光三面浸樓臺東面天横錦繡堆辨取四時洲上醉¶
不妨三日一花開¶
<pb:KR4h0165_WYG_004-7a>¶
　　薦福茶煙¶
晴霏冉冉上松枝莫莫堂中茗事遲欲訪趙州消午困¶
趂渠蟹眼未生時¶
　　新橋酒斾¶
橋邊窓户小家樓新釣魚肥酒旋篘可是東風能喚客¶
青帘舞過栁梢頭¶
　　江城暮角¶
城頭三弄夕煙横城上戎衣寢不驚四十年來無戰鬭¶
<pb:KR4h0165_WYG_004-7b>¶
梅花吹入太平聲¶
　　芝嶠晴雲¶
千仭屏罳杳靄中晴霏朝暮乍青紅遥知郁郁紛紛處¶
下有先秦白髮翁¶
　五言近體¶
　　遣興¶
已拙治生理兼無用世才年年中酒過日日典衣囘寒¶
食梨花落江南燕子來山深舊知少懐抱向誰開¶
<pb:KR4h0165_WYG_004-8a>¶
　　與徐山玉¶
愛子眉垂白於余眼倍青眠雲豫章榻呼月鵲湖亭世¶
慮吾忘我天機影答形木蘭枝上露香入太𤣥經¶
　　秋日有感¶
半生真逆旅萬事等虛舟未老先成懶雖貧不解愁西¶
風三日雨南楚十分秋閨婦為寒計篝燈葺弊裘¶
　　壯懐¶
登覽心猶壯栖遲鬂易凋江山如有待嵗月不相饒匹¶
<pb:KR4h0165_WYG_004-8b>¶
馬觀嵩嶽扁舟聽海潮兹逰終有遂辦取一裘貂¶
　　風雨¶
風雨春强半鶯花日許長詩添子美瘦酒減次公狂客¶
欲巾車去余方蠟屐忙相㸔一笑别江上又斜陽¶
　　宿慈雲庵懐梅山¶
慈雲樽酒地囘首輟鄰舂水壊車行道雲迷手植松百¶
年嗟我後四海念誰從風雨春歸夜還聞景徳鐘¶
　　贈鄭尉畊巖¶
<pb:KR4h0165_WYG_004-9a>¶
巖栖今鄭老市隠舊梅仙世隔青衫夢詩凋白髪年故¶
山三逕草樂土一衰煙應笑清灣叟當時問北船¶
　　悼所乘紫騮¶
共詫追風健何虞歷塊傷世非無駿逸我獨念馴良短¶
䇿城邊月枯萁埜櫪霜舊逰堪一嘅心媿敝帷藏¶
　　操氏晚隠¶
能隠寧論晩誰知晚更宜漁竿諳渭石象奕老商芝骨¶
健風霜耐心閒日月遲但煩多釀秫醉傲太平時¶
<pb:KR4h0165_WYG_004-9b>¶
　　挽黄易安¶
芝麓開仙跡丹霞傍洞天竟隨雙劍化尚想一壺懸月¶
浸鳴弦室雲生種秫田泠泠華表語更俟後千年¶
　　冬日郊行¶
萬竅聲鳴鏑雲連色死灰羣鴉刺天去孤隼遇風囘木¶
葉無可落梅花不肯開歸來聊抱膝吾芋固堪煨¶
　　宿王存善江樓¶
晩出番君國夕眠王粲樓疎砧深巷雨殘角古城秋邂¶
<pb:KR4h0165_WYG_004-10a>¶
逅成幽趣登臨憶舊逰好將塵世眼長此對螺舟¶
　七言近體¶
　　徐松巢挽詞¶
昌水番江虎座尊歸來丹鼎煑雲根莫嗟風落松無子¶
自喜朝陽桐有孫易傳一編了今古詩名千載重乾坤¶
好將庭下黄花露招取南州高士魂¶
　　清明逰徐公墓下¶
格磔山禽破曉雲青鞋裹濕上嶙峋清明寒食疎疎雨¶
<pb:KR4h0165_WYG_004-10b>¶
栁絮梨花淡淡春龎老山中逄上塜周家栢下見逰人¶
三生曾掛延陵劍囘首人間隔幾塵¶
　　雜興四首寄芳洲¶
置酒荒臺日未晡酒酣擊缶自歌呼春從杜宇聲中去¶
寒到桐花開後無萬里江山增感慨一年風雨減歡娛¶
歸來掩却柴門卧一逕殘紅䕶翠蕪¶
世故年來閲已深萬方覆却不驚心莫嫌叔夜未忘鍜¶
自是淵明偶有琴衣食未妨依馬磨文章何必衒雞林¶
<pb:KR4h0165_WYG_004-11a>¶
人生留得青青鬂莫遣吳霜取次侵¶
倦坐聊分鄭老氊忘言自守子雲𤣥繞枝三匝違初志¶
上樹千囘憶少年早不自知窮有鬼吾今直以飲為仙¶
故人識我機心淡逺寄黄庭内景篇¶
塵網栖栖三十秋青春背我已堪羞書留後世揚雄賞¶
詩帶前生杜甫愁隠去只須名謾記病來方始悟浮休¶
明年定買舟如葉小住東風杜若洲¶
　　胡仁傑索舊作次韻¶
<pb:KR4h0165_WYG_004-11b>¶
一囊自記平生夢反復㸔來笑復嚬老矣亷頗空善飯¶
少之燭武不如人筆枯風雨千言疾眼眩煙雲萬態新¶
我誤已深君勿誤古來技富得家貧¶
　　凝夜行大野湖中¶
湖海三生一念差扁舟夜夜艤蘆花身經雁帛飛來地¶
夢繞龍梭化處家溪語船頭風力順露明篷隙月痕斜¶
若無織女支機石誰信河源八月槎¶
　　自燕南還金陵采石丁家洲次韻¶
<pb:KR4h0165_WYG_004-12a>¶
六朝夢事閲千基底用吳腸作楚悲天地自應存予奪¶
江山元不預興衰曲憐商女新聲唱文愧山靈舊日移¶
第一層樓猶有酒不妨重和謫仙詩¶
布帆又過望夫峯今度南歸喜得風犀炬已消餘夕燐¶
錦袍不朽照晴虹物繁稍見豐年象戍盡方知治世功¶
五十年前翁記否只應江浪至今同¶
疏鑿當年費五丁洲名猶足記江程夢松覺後海潮落¶
化鶴歸來沙月明萬古文章無冺滅百年陵谷有遷更¶
<pb:KR4h0165_WYG_004-12b>¶
誰知鷗没鷗浮處聽得朝陽老鳯鳴¶
　　過廬山下¶
白鳥雙飛入鏡奩千帆徑度午風恬大姑波濯生塵襪¶
五老雲開捲雨簾梵唄仙音専地勝林霏野色挾秋嚴¶
八年不見宫亭水小注清泠入硯蟾¶
　　挽黎芳洲¶
當年赤手奪青衫風引蓬萊碧海帆師道晩行文學事¶
澤民空署法曹銜苔迷車馬平生跡塵鎻詩筒舊日函¶
<pb:KR4h0165_WYG_004-13a>¶
莫恨芳洲秋色晚瓏&KR0731;玉樹總非凡¶
　　程昭伯示宗人宗野甲寅送别詩次韻¶
北去南來日月茫髮毛雪白視荒荒不辭萬里歸舟晩¶
坐愧諸公贈墨香老我無書上光範何人有酒博西凉¶
無端昨夜松間夢猶逐飛雲到帝鄉¶
　　長江萬里圖¶
管城縮地亦仙才萬里江天咫尺開逺樹平蕪連莽蕩¶
斷橋危室枕崔嵬濤翻太古西山雪石蓄晴天灧澦雷¶
<pb:KR4h0165_WYG_004-13b>¶
忽見扁舟鷗鳥外年時征夢上心來¶
　　丙辰中秋晴景憶舊逰¶
憶從秋雁出天都颯颯西風兩岸蘆堂邑片帆潮外落¶
博平斗酒水中沽當時萬里勞歸夢此夕空山笑故吾¶
莫惜高歌酧節序桂香月色去年無¶
　　過梅山周公墓下¶
不到鵝塘又五年蒼然宰相閟荒煙重哦天上招魂些¶
三呌雲間蜕骨仙步繞空山尋落葉恨無秋菊薦寒泉¶
<pb:KR4h0165_WYG_004-14a>¶
茫茫四海豪華盡囘首平生一嘅然¶
　　彭氏母百嵗二子八袠¶
彭鏗之後仍多壽華蕚相輝兩弟昆白髪百齡堂上母¶
綵衣五世眼中孫熙朝優老曾分帛憲使觀風合表門¶
惆悵平生懐菊意春暉無地報深恩¶
　　送齊莊叔入為儀曹掾并柬張夢臣國博馬伯庸¶
　　御史¶
儒衣持橐佐春官萬里雲霄入羽翰似子青衫鞭好著¶
<pb:KR4h0165_WYG_004-14b>¶
㸔予白首鋏猶彈臯比日照先生座象角風生御史冠¶
欲折梅花憑寄逺江南雪後北枝寒¶
　　次韻方山馮公見寄(方山年七十九/矣居百丈山下)¶
晚學無成媿寡聞著書千載羨公勤天高誰識潛心苦¶
地逺何由會面頻雨入東湖青迤&KR0404;雲開百丈碧嶙峋¶
夜凉露坐哦佳句南極時時見老人¶
　　新堂甫完季弟仲文自别墅囘喜賦¶
兄弟離居十二霜天教嵗晚得同堂荆花再茂春逾好¶
<pb:KR4h0165_WYG_004-15a>¶
棣蕚相輝日正長七世衣冠㕔事在一門弓冶墨池香¶
句吳友讓傳家乆共戒兒孫慎勿忘¶
　　登望湖山分韻香字¶
雨滯芳逰病更妨登危筋力喜猶强山光逺映鬚眉潤¶
春氣濃熏杖屨香古廟靈衣新黼黻長松天籟舊宫商¶
重樓晝鎻黄冠出却笑閒人有底忙¶
　　伯温如杭寄仇山村¶
周郎明日杭州去問訊山村安穏無我恨不乗溪上舸¶
<pb:KR4h0165_WYG_004-15b>¶
君當一訪市邊壺夢殘東滙漁樵社思入西山煙雨圖¶
老去釣竿無著處他年還欲拂珊瑚¶
　　寄楊師文教授¶
想見東湖秋水碧蘋花兩岸白漚風舟横島寺煙霏外¶
人在宫牆樹影中忽憶連床前日樂相携載酒幾囘同¶
祗今百里無消息湖海他年况轉蓬¶
　　九日赴徐蘭玉郭峯别墅之集追懐庚寅舊逰(蘭/玉)¶
　　(號雲壑松/巢從弟也)¶
<pb:KR4h0165_WYG_004-16a>¶
烏龍潭上一壺天囘首前逰五九年雲壑新來成小隠¶
松巢乆已化飛仙屋頭泉入燒茶鼎谷口雲生種穤田¶
借得客床圓舊夢夜䦨虎嘯不成眠¶
　　和徐君玉韻¶
高士鋤雲卜洛邱重陽宴集意綢繆鑿開郭璞山前路¶
占斷番君國裏秋携客登高兄弟倡題嵓紀勝姓名留¶
退翁一笑煙霞表不負平生是此逰¶
　　上已日徐蘭玉訪予溪上賦贈¶
<pb:KR4h0165_WYG_004-16b>¶
近來乆已却肥甘蔬筍蕭然對客談風雨空過一百六¶
鶯花又負幾重三麥黄滿地家家飯桑緑如雲處處蠶¶
何幸時平田里樂與君畊鑿老江南(以上三首原集未/載今得之鵲湖徐)¶
(氏譜中特附入按月灣與松巢前後唱酬極多如和梅/十絶又見之松巢漫稿内其他遺漏可知也至題巍石)¶
(山有句云山作怒猊常吐霧石如渴驥欲吞江予猶見/鄉先達陳春臺先生修邑志載入以為真得其狀今皆)¶
(畧而不傳/殊可惜也)¶
　　哭秋湖徐天麟¶
不見海棠巢上仙風蟬蜕骨已三年當時好客頻投轄¶
<pb:KR4h0165_WYG_004-17a>¶
此日懐人欲絶絃春燕自歸王謝宅夜虹誰覔米家船¶
重來詩景元無恙島雨湖煙共慨然¶
　　郭録判來板橋訪余不值及余至則已行矣乃賦¶
　　詩追送¶
我來君去如相避但恠落花流水香白日正堪文字飲¶
青山似笑簡書忙鳴騶道路春光晩啼鴂園林雨意長¶
自是神交形迹外剡溪不見又何妨¶
　　登悠然閣懐南翁上官伯圭見和再次韻¶
<pb:KR4h0165_WYG_004-17b>¶
悠然老子瀛洲客騎鶴一去三千秋斯人可與酩酊醉¶
當時惜不逍遥逰霓裳一曲廣寒夢弱水萬里蓬萊舟¶
公來何莫吾已老西風落日登兹樓¶
　　次楊妃菊韻¶
委地花鈿散不収開元帝業渭東流三生雲霧深宫曉¶
一謫風霜老圃秋淡似倦粧濃似醉向疑凝笑背疑羞¶
人間富貴空餘臭籬落吹香正未休¶
　　次韻周鼎仲拙齋¶
<pb:KR4h0165_WYG_004-18a>¶
茫茫宇宙一廬蝸人事無涯生有涯冷㸔世情窮百巧¶
孰知天意故多乖騎牛春谷雲生袂抱甕晨畦月滿懐¶
屋角鳴鳩宫徵足素琴何用八音諧¶
　　朱氏春暉堂¶
阿母童顔雪滿簪綵衣拜舞北堂深直期千嵗蟠桃實¶
長抱三春寸草心山暖蟬鳴煙淡淡日長禽語樹隂隂¶
好將東野詩中意寫入花前緑綺琴¶
　　彭忠烈錦袍銕扇落他姓孫公尹購得有詩次韻¶
<pb:KR4h0165_WYG_004-18b>¶
　　(原二首今/録其一)¶
東歸幾日竟南遷苔没渝城萬仭鐫社稷已墟遺古廟¶
英雄不死作飛仙空聞扇鐵遮西日忍見袍花麗晩天¶
猶有故家喬木在年年春緑照番川¶
　　題曹公元母苦節志¶
大家班妹賢無敵尚想初歸世叔時風雨兩髦泉下土¶
乾坤一髪袴中兒丸熊日俟門閭大懐橘天留嵗月遲¶
近代巴清猶立傳可無人采栢舟詩¶
<pb:KR4h0165_WYG_004-19a>¶
　　次苑知事秋日懐故園韻¶
紅葉侵堦草映扉先生危坐了朝暉官清頗訝休文瘦¶
義勝方知子夏肥且可一樽持郭索何須萬里嘆伊威¶
芝山爽氣年年好未覺徽之拄笏非¶
舘閣英才一網収泛紅何事此來逰卧聽疎雨鳴蟬晚¶
愁對空江落木秋一片孤忠心北拱五更歸夢水東流¶
煩君小作三年住莫遣吾邦顔范羞¶
　　次楊仲𢎞東湖四景韻¶
<pb:KR4h0165_WYG_004-19b>¶
灧灧湖光照市闉太平延祐十分春秋千影漾紅粧靚¶
鑿落芳傳緑酒新夢到㸔花曲江上人疑脩褉洛川濵¶
祗今能話歌逰樂猶有姜堤白髪民¶
城中地隘暑偏多競泛鷗沙百頃波蕭寺晚凉風戛竹¶
顔亭晝靜雨鳴荷參差楚産供槃飣㓜妙吳音雜棹歌¶
&KR0184;取千金湖上醉人間富貴易消磨¶
乆無人汎錦袍舟誰共湖天一片秋潮落石横迷古埭¶
霜飛木落露浮洲雁聲呌月來無盡菰米沉雲散不収¶
<pb:KR4h0165_WYG_004-20a>¶
漁唱一聲何處起有人懐古涕先流¶
訪梅欲覔老逋家小國清寒力漸加雪意動時雲罩樹¶
日痕薄處凍生花沙邊鶻落飛戍騎箔下魚跳(平/聲)集釣¶
槎聊補番君風土記未須持向北人誇¶
　　彭濟川挾醫㳺昇¶
白袍烏㡌小綸巾君是彭鏗第幾身肘後有方能却老¶
眼前無藥可醫貧好將玉札丹砂手去㸔長干白下春¶
若見故人詢退叟為言心鐵鬂如銀¶
<pb:KR4h0165_WYG_004-20b>¶
　¶
　¶
　¶
　¶
　¶
　¶
　¶
　鄱陽五家集巻四¶
